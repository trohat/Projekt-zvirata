1.) Nainstalujte si Django (ale to už asi máte).

2.) Připravte si nějaký adresář, ve kterém bude nový projekt.

3.) Založte Django projekt "mesta" (nebo si vyberte vlastní téma)

4.) V rámci projektu vytvořte aplikaci "zajimavosti". (Pokud pracujete 
na vlastním tématu, tak si vymyslete aplikaci podle sebe.)

5.) Napište aspoň tři view funkce. Jedna se bude jmenovat index a bude to
základní stránka o městech. Jedna se bude jmenovat pocasi a bude zobrazovat
informace o počasí. Jedna se bude jmenovat doprava a bude zobrazovat
informace o dopravě. (Všechny tři budou vracet jednoduchou HttpResponse 
s jednoduchým textem, který bude vždy stejný.)

6.) V souboru urls.py ve vaší aplikaci udělete směrovač (router) 
pro tyhle view funkce. (Vyberte pro ně vhodné url.)

7.) Dodělejte router i v hlavním souboru v rámci projektu, aby vaši aplikaci
našel a mohl zobrazit.

8.) Stránky si vyzkoušejte, zobrazte si informace o městech i o počasí a dopravě.

9.) Vytvořte si (v souboru views.py v aplikaci zajimavosti) slovník, kde klíče budou města a
hodnoty budou nějaké zajímavosti z daného města (nemusíte googlit, klidně si
vymyslete nějaké fiktivní informace).

10.) Do souboru urls.py v aplikaci přidejte další položku - bude to adresa, jejíž poslední segment
bude dynamický a bude to jméno města. 

11.) Napište k této položce odpovídající view funkci. View funkce zobrazí jméno města a zajímavost 
o něm.

12.) Vyzkoušejte si zobrazit zajímavosti o vašich městech.

13.) Co když zadáte do URL adresy neexistující město? View funkce by na to měla reagovat a 
zobrazit stránku 404 Not Found. Dopište kód, který to zařídí.

14.) Udělejte si v souboru urls.py v aplikaci ještě jednu cestu (třeba seznam) a odpovídající
view funkci. View funkce by měla zobrazovat seznam všech měst.

15.) Vše si proklikejte, vyzkoušejte, že to funguje, a užijte si to.

Odkazy:
Tutoriál v Django dokumentaci:
https://docs.djangoproject.com/en/4.0/intro/tutorial01/

Rozjetí projektu podle real pythonu:
https://realpython.com/django-setup/